# ПОСПРОЕКТНИЙ АНАЛІЗ

Етап: *Розгортання (Deploying)*

Проект: *Застосунок для “ворожіння” на “картах Таро”*

Команда: *Кіберворожки*

Виконали:
>*Жаботинська*

>*Доровских*

## **1. ДОСЯГНЕННЯ**

Постпроектний аналіз - документ, який узагальнює **точки зору всіх учасників проектної групи** на весь процес створення рішення. По завершенні робіт, коли забито останній цвях і закручено останню гайку, учасники «концесії» мають зібратися разом у неформальній обстановці та **обговорити, що було зроблено добре, що погано, що і як можна було поліпшити**. 

**Етап аналізу**: Вдале формування структури та концепції проекту менеджерами програми та продукту, а також коректне виявлення можливих ризиків всіма членами команди. Влучне розподілення членів команди по ролям.

**Етап планування**: Непогане формування функціональної специфікації та зведеного плану менеджерами програми та продукту.

**Етап розробки**: Розробники написали якісний коду, вдалий підбір кольорів застосунку UX-спеціалістом та менеджером програми.

**Етап тестування**: Швидке та безпроблемне тестування. Також цей етап допоміг "підігнати хвости" минулого етапу.

**Етап розгортання**: Активізувались менеджери з розгортання і повністю самостійно створили та розіслали анкети. Хорошою виявилась інструкція користувача, а також презентація, яку створила менеджер програми.

## **2. ПРОБЛЕМИ ТА ПОМИЛКИ**

**Етап аналізу**: На цьому етапі особливих труднощів не виникало, всі були згодні зі своєю роллю. Основними проблемами було створення анкети та питань інтерв'ю, процес зайняв більше часу, ніж було необхідно і питання виявились не найвдалішими. Також виникли деякі зауваження до діаграми прецедентів.

**Етап планування**: Цей етап характеризується значним зниженням активності у команді. Виникли зауваження до методів тестування, а також до діаграми класів.

**Етап розробки**: З кодом проблем не було, але були з дизайном. Оскільки були затримки з розробкою інтерфейсу користувача через здійснення деякого ризику, дизайн інтерфейсу розроблявся уже по створеній програмі, тож дизайн застосунку більше був створений розробниками. Також на цьому етапі проводились деакі правки в баченні проекту, деякі можливості не були реалізовані, такі, як анімація.

**Етап тестування**: Окрім затримки термінів через невчасне завершення попереднього етапу, особливих проблем та помилок не було.

**Етап розгортання**: Відбулось "затягування" термінів.

## **3. УРОКИ**

**Етап аналізу**: На цьому етапі ми навчились коректно розраховувати бюджет, а також формулювати концепцію проекту та формувати його структуру. Вдалим рішенням на цьому етапі, враховуючи неактивних членів команди, розподілити їх по кластерам у пари з сильними та активними, щоб була необхідна підстраховка при невиконанні завдань. Дуже корисним було повторити вивчені попередньо на ОПІ види UML-діаграм та знову відтворити їх.

**Етап планування**: Правильно була вибрана модель розробки, також корисним було проаналізувати ризики, оскільки декількох ризиків довелось уникнути проводячи резевні копії коду та документів, а також оперативно здійснюючи заміну членів команди іншими. Було б кращим реально оцінювати часові ресурси та можливості членів команди вже на етапі аналізу. 

**Етап розробки**: Етап розробки навчив не зупинятися на одному процесі, якщо його виконання затримується, а робити інші процеси паралельно з ним. Інколи потрібно змінбвати план, бо не все в плані може бути вдало продумано наперед. Також важливо відмовитися від того, що вже не можна або недоцільно виконувати, а зосередитися на важливих у даний момент завдання.

**Етап тестування**: Під час етапу, який в основному ведуть тестувальники, інші члени команди також мають виконувати завдання або допомагати тестувальникам. Це стосується усіх етапів. Розробка також може продовжуватись на цьому етапі. 

**Етап розгортання**: Вдалою стала презентація продукту, вона підійшла по стилю та містила все необхідне для представлення продукту на загал.

## **4. ВИСНОВКИ**

Хоч і не всі члени команди були достатньо активними, все ж таки робота команди була успішною та доволі продуктивною. Майже кожен учасник вніс свій вагомий внесок у розвиток продукту. Роблячи все поодинці, складно досягнути такого результату. Внаслідок створення даного програмного продукту, члени команди покращили свої навички управління, організації, аналізу, програмування, тестування, розробки дизайну, і основне - роботі в команді. В подальшому бажаючий з команди може взяти продукт як основу для написання диплому, вдосконаливши та доповнивши застосунок.

---

- [x] *Жаботинська*
- [x] *Доровских*
- [ ] 
---
[:arrow_up: Повернутись до початку етапу](/docs/5.Deploying/README.md)

